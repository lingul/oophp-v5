---
---
Redovisning kmom02
=========================

Verktyg som phpDocumentor var någonting helt nytt för mig. Det verkar dock vara ett bra verktyg med tanke på att man kan få en tydligare bild över vilka klasser man har och vad de innehåller.

Att överföra spelet “Gissa mitt nummer” till min me-sida var lite klurigt. Jag hade inte byggt byggt upp mitt spel exakt som Mikael så därför var det lite svårt att följa hans instruktioner och tips på filmerna. Jag ångrar att jag inte följde videorna från början för dem var väldigt bra. Jag hade lite svårt att greppa hela strukturen med både klasser, objekt och hela ramverket men det löste sig. Jag fick dock skriva om lite av koden och det tog en del tid.

Till en början kändes det enklare att koda utanför ramverket, men så fort det blev lite större så blev uppgiften direkt svårare att överblicka. Det blev väldigt uppenbart att det inte funkar långsiktigt att skriva kod utanför ramverket. Skriver man kod inuti ramverket så ligger koden i olika vyer, klassen ligger i src/, spelet ligger i router/ och själva vyn ligger i view/. Då är det mer att hålla koll på men samtidigt blir koden mer strukturerad.

I detta kursmoment har jag lärt mig hur man flyttar kod till ramverket. Jag har även lärt mig hur man dokumenterar projektet med hjälp utav make doc. PHP med phpdoc och phpDocumentor var nytt för mig samt användandet av namespaces. De var dock väldigt bra och användbara. 
